به نام خدا

# کاربرد عملی الگوهای طراحی شئ‌گرا با استفاده از روش TDD

## اهداف
- آشنایی کلی دانشجویان با مفهوم الگو در مهندسی نرم افزار و به طور خاص، الگوهای طراحی شئ‌گرا
- آشنایی دانشجویان با الگوهای طراحی ایجادی به نحوی که در نهایت هم بدانند در چه مواردی می‌توانند از این الگوها استفاده کنند و هم نحوه پیاده‌سازی را فرا گیرند.

## نیازمندی‌ها
- آشنایی اولیه با مفاهیم برنامه نویسی و طراحی شی‌گرا که دانشجویان قبلاً در درس برنامه‌سازی پیشرفته با آن آشنا شده‌اند.

## ابزارهای مورد استفاده
- یک Java IDE مانند IntelliJ IDEA و یا Eclipse به همراه jdk حداقل نسخه ۸ 
- کتابخانه JUnit (برای زبان Java)

## منابع آموزشی
- [فیلم آموزشی](https://aparat.com/v/LZ7WS)
- [آشنایی با TDD](https://github.com/ssc-public/Software-Engineering-Lab/tree/main/resources/TDD)
- [سایت refactoring.guru](https://refactoring.guru)
- [دکتر رامسین : جلسه سیزدهم از درس الگوها در مهندسی نرم افزار](https://ocw.sharif.edu/course/443/session/id/9727)


## شرح آزمایش
لازم است در تمامی مراحل آزمایش، اصول و قواعد توضیح داده شده در فیلم آموزشی را رعایت نمایید. هم‌چنین برای انجام این آزمایش باید به [روش Test Driven Development یا TDD](https://github.com/ssc-public/Software-Engineering-Lab/tree/main/resources/TDD) عمل کنید. برای انجام آزمایش، صورت مسئله فرضی زیر را در نظر بگیرید و سعی کنید با بهره گیری از الگوهای طراحی Strategy و State آن را پیاده سازی کنید :

هدف ما، ساخت یک سیستم اعلام وضعیت بسته‌های پستی است که با استفاده از کشتی جابجا می‌شوند. توجه کنید که برنامه ما، بسیار ساده است و صرفا برای یک بسته در یک لحظه اجرا می‌شود. برای جابجایی بسته با استفاده از کشتی، می‌توان به دو روش عمل کرد :
- روش اول (ارسال بسته به صورت عادی) : در این حالت، بسته شما با سرعت عادی جابجا می‌شود و نحوه محاسبه قیمت بسته به صورت حاصل ضرب وزن بسته در 2.5 محاسبه می شود.
- روش دوم (ارسال بسته به صورت Express) : در این حالت، بسته با سرعت بالا جابجا می‌شود و نحوه محاسبه‌ی قیمت بسته به صورت حاصل ضرب وزن بسته در 3.5 محاسبه می‌شود.

  توجه : با توجه به این که در هر لحظه فقط یک بسته داریم، امکان تغییر نحوه ارسال بسته در زمان اجرا وجود دارد (قیمت تمام شده نیز بر اساس آخرین روش ارسال بسته باید باشد و کاری به این که بسته تا پیش از آن با چه روشی ارسال می شده نداریم).

  وضعیت بسته در هر کدام از روش ها در یکی از حالات زیر است (و وضعیت نیز در زمان اجرا قابل تغییر است) :
  - بسته در وضعیت ارسال (in Transit) است (در زمان تغییر به این وضعیت صرفا کافیست یک پیام چاپ شود).
  - بسته در وضعیت رسیدن به مقصد (Delivered) است (در این زمان نیز یک پیام مبنی بر رسیدن بسته در صفحه چاپ شود).

 با رسیدن بسته به مقصد، اجرای برنامه نیز به اتمام می‌رسد.

 ### اجرای برنامه
 در اجرای برنامه، موارد زیر رخ می‌دهد:
 -در ابتدا، وزن محصول دریافت می‌شود.
- سپس در یک حلقه تا زمانی که محصول به مقصد نرسیده، روش ارسال و سپس وضعیت محصول (بسته) دریافت می‌شود.
- در زمان اجرا همواره امکان تغییر روش ارسال وجود دارد (و قیمت نیز بر همان اساس محاسبه می‌شود).
- امکان تغییر وضعیت محصول نیز (از in Transit به Delivered) وجود دارد.
- تا زمانی که بسته به مقصد نرسیده باشد، لازم است این حلقه تکرار شود.
### ملاحظات
- ارائه گزارش از مراحل پیاده‌سازی الگوهای فوق در فایل README پروژه. لازم است تحقق هر کدام از دو الگوی خواسته شده را به صورت دقیق توضیح دهید.
- پروژه شما بایستی به زبان جاوا نوشته شود.
- بایستی رویکرد ایجاد مبتنی بر تست (TDD) مدنظر باشد.

## پرسش‌ها
پاسخ پرسش‌های زیر را در ادامه‌ی فایل README بنویسید:
1. در کتاب GoF سه دسته الگوی طراحی معرفی شده است. آن‌ها را نام ببرید و در مورد هر دسته در حد دو خط توضیح دهید.
2. الگوهای استفاده شده در این آزمایش جزو کدام دسته هستند؟
3. آیا الگوی طراحی Singleton اصول SOLID را نقض می‌کند؟ توضیح دهید.

## نحوه ارسال پروژه:
آدرس مخزن پروژه خود را ارسال کنید. توجه کنید که این مخزن عمومی (public) باشد. هم‌چنین اطلاعات اعضای تیم شامل نام و شماره دانشجویی را داخل فایل README ذکر کنید.
