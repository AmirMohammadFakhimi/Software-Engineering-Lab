به نام خدا

# کاربرد عملی الگوهای طراحی شئ‌گرا با استفاده از روش TDD

## اهداف
- آشنایی کلی دانشجویان با مفهوم الگو در مهندسی نرم افزار و به طور خاص، الگوهای طراحی شئ‌گرا
- آشنایی دانشجویان با الگوهای طراحی ایجادی به نحوی که در نهایت هم بدانند در چه مواردی می‌توانند از این الگوها استفاده کنند و هم نحوه پیاده‌سازی را فرا گیرند.

## نیازمندی‌ها
- آشنایی اولیه با مفاهیم برنامه نویسی و طراحی شی‌گرا که دانشجویان قبلاً در درس برنامه‌سازی پیشرفته با آن آشنا شده‌اند.

## ابزارهای مورد استفاده
- یک Java IDE مانند IntelliJ IDEA و یا Eclipse به همراه jdk حداقل نسخه ۸ 
- کتابخانه JUnit (برای زبان Java)

## منابع آموزشی
- [فیلم آموزشی](https://aparat.com/v/LZ7WS)
- [اسلاید آشنایی با TDD](https://github.com/ssc-public/Software-Engineering-Lab/raw/main/resources/SOLID/An-Introduction-To-TDD.pptx)
- [وب‌سایت refactoring.guru](https://refactoring.guru/design-patterns)
- [راه‌اندازی JUnit در پروژه](https://www.jetbrains.com/help/idea/junit.html)

## نکات انجام آزمایش
لازم است در تمامی مراحل آزمایش، اصول و قواعد توضیح داده شده در فیلم آموزشی را رعایت نمایید. هم‌چنین برای انجام این آزمایش باید به روش Test Driven Development  یا TDD عمل کنید؛ یعنی:
- گام اول: انتظارات برنامه را به صورت تست (با استفاده از کتابخانه‌ی JUnit) بنویسید.
- گام دوم: تست‌ها را کامپایل کرده و ایرادهای آن را شناسایی کنید.
- گام سوم: با اضافه کردن کد در برنامه اصلی، اشکالات کامپایلری تست‌ها را برطرف نمایید.
- گام چهارم: تست‌ها را اجرا کنید تا اشکالات زمان اجرا مشخص گردد.
- گام پنجم: با تغییر کد در برنامه اصلی، اشکالات زمان اجرای تست‌ها را رفع نمایید.

## شرح آزمایش
- پیاده‌سازی الگوی Abstract Factory  به شرح ارائه شده در فیلم آموزشی 
- پیاده‌سازی الگوی Prototype در یک مثال دلخواه
- پیاده‌سازی الگوی Builder در یک مثال دلخواه
- ارائه گزارش از مراحل پیاده‌سازی الگوهای فوق در فایل README پروژه

## پرسش‌ها
پاسخ پرسش‌های زیر را در ادامه‌ی فایل README بنویسید:
1. در کتاب GoF سه دسته الگوی طراحی معرفی شده است. آن‌ها را نام ببرید و در مورد هر دسته در حد دو خط توضیح دهید.
2. سه الگوی استفاده شده در این آزمایش جزو کدام دسته هستند؟
3. فرق اصلی پنج اصل SOLID با الگوهای طراحی مطرح‌شده در GoF چیست؟
4. آیا الگوی طراحی Singleton موردی از اصول SOLID را نقض می‌کند؟ توضیح دهید.

## نحوه ارسال پروژه:
آدرس مخزن پروژه خود را ارسال کنید. توجه کنید که این مخزن عمومی (public) باشد. هم‌چنین اطلاعات اعضای تیم شامل نام و شماره دانشجویی را داخل فایل README ذکر کنید.
