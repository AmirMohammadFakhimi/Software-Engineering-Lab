به نام خدا

# مدیریت نسخ پروژه و یکپارچه‌سازی مستمر

## اهداف 
آشنایی با اصول و مفاهیم مدیریت نسخ پروژه و استفاده از git

## نیازمندی‌ها
حداقل یک نفر از اعضای هر گروه باید دارای یک اکانت در سیستم Github باشد.

## ابزارهای مورد استفاده
گیت (ترجیحا نسخه ۲.۲ به بعد)

## منابع آموزشی
- [فیلم آموزشی گیت](https://aparat.com/v/POj9h)
- [برگه‌ی تقلب دستورات پرکاربرد گیت](https://education.github.com/git-cheat-sheet-education.pdf)
- [چگونگی نام‌گذاری commit](https://gist.github.com/robertpainsi/b632364184e70900af4ab688decf6f53)

## روال انجام آزمایش
یک پروژه برنامه‌نویسی دلخواه و با زبان دلخواه را توسعه دهید و در روند توسعه از گیت استفاده کنید.

- انتظار می‌رود که این پروژه به صورت یک مخزن کد (repository) در Github ایجاد شود و به صورت همزمان توسط اعضای گروه توسعه پیدا کند.
- در پروژه‌ی خود از .gitignore استفاده کنید.
- نیاز است تا حداقل ۱۵ کامیت (commit) معنا‌دار در پروژه وجود داشته باشد. منظور از معناداری commit ها، این است که اتفاق مشخصی در روند توسعه رخ داده باشد.
- لازم است برای مدیریت بهتر توسعه برنامه خود از حداقل سه شاخه‌ی معنا‌دار استفاده کرده باشید. منظور از معناداری شاخه‌ها، نام‌گذاری مناسب شاخه و هم‌چنین، مرتبط‌بودن اتفاقات رخ‌داده در روال توسعه پروژه است؛ برای مثال شاخه dev و یا feature هر کدام با غرض‌های متفاوتی ایجاد می‌شوند و یا شاخه hotfix برای برطرف‌کردن بعضی باگ‌های خاص در پروژه به‌کار می‌رود.
- با اعمال محدودیت در مخزن خود در Github، شاخه‌ی main پروژه خود را محافظت کنید؛ به صورتی که تنها از طریق pull request امکان ادغام با شاخه‌ی main را داشته باشید.
- ضروری است شاخه‌ها به درستی با شاخه اصلی و یا دیگر شاخه‌های مرتبط ادغام (merge) شوند. توصیه می‌کنیم ادغام شاخه‌ها را بدون IDE و به صورت دستی در ترمینال انجام دهید تا یادگیری بیشتری داشته باشید.
- حداقل دو conflict در پروژه برطرف شده باشد. این conflict ها می‌تواند در یک شاخه یا هنگام ادغام دو شاخه رخ داده باشد.
- هدف آزمایش این است که در روند توسعه یک برنامه از گیت و ترجیحاً همه دستوراتی که در فیلم آموزشی بیان شده، استفاده کنید تا نسبت به آن‌ها آشنایی و تسلط پیدا نمایید.
- گزارش مختصری از جزئیات پیاده‌سازی مراحل فوق را با فرمت markdown در فایل README پروژه، ارائه کنید. نوشتن این گزارش به کمک html مجاز نیست.

## پرسش‌ها
علاوه بر گزارش آزمایش، پاسخ سوالات زیر را هم داخل فایل README بنویسید:
1. پوشه‌ی .git چیست؟ چه اطلاعاتی در آن ذخیره می‌شود؟ با چه دستوری ساخته می‌شود؟
2. منظور از atomic بودن در atomic commit و atomic pull-request چیست؟
3. تفاوت دستورهای fetch و pull و merge را بیان کنید.
4. تفاوت چهار دستور reset و revert و rebase و restore را بیان کنید.
5. منظور از stage چیست؟ دستور stash چه کاری را انجام می‌دهد؟
6. مفهوم snapshot به چه معناست؟

## نحوه ارسال پروژه:
آدرس مخزن پروژه خود را ارسال کنید. توجه کنید که مخزن شما عمومی (public) باشد.

