به نام خدا

# مدیریت نسخ پروژه و یکپارچه‌سازی مستمر

## اهداف 
آشنایی با اصول و مفاهیم مدیریت نسخ پروژه و استفاده از git

## نیازمندی‌ها
همه‌ی اعضای گروه باید در [Github](https://github.com/) عضو باشند.

## ابزارهای مورد استفاده
گیت (ترجیحا نسخه ۲.۲ به بعد)

## منابع آموزشی
- [فیلم آموزشی](https://aparat.com/v/POj9h)
- [برگه‌ی تقلب دستورات پرکاربرد git](https://education.github.com/git-cheat-sheet-education.pdf)
- [قواعد نام‌گذاری commit](https://gist.github.com/robertpainsi/b632364184e70900af4ab688decf6f53)
- [قواعد نام‌گذاری branch](https://gist.github.com/karmenatwork/e0dbe33e1c553e1a998839737c8c799a)

## روال انجام آزمایش
یک نرم‌افزارِ static ftontend را به‌صورت pure یا با چارچوبی دلخواه (مانند ReactJS یا Angular یا Vue)، ایجاد کنید و در فرآیند ایجاد از git استفاده کنید. هدف از این آزمایش این است که در فرآیند ایجاد نرم‌افزار از ترجیحاً همه دستوراتی که در فیلم آموزشی بیان شده، استفاده کنید تا نسبت به آن‌ها آشنایی و تسلط پیدا کنید. توصیه می‌کنیم دستورات git را بدون کمک IDE و به صورت دستی در ترمینال وارد کنید تا از نزدیک فرآیندهایی را که رخ می‌دهد، ببینید؛ در این صورت یادگیری بیشتری دارید.

- انتظار می‌رود که فرآیند ایجاد این نرم‌افزار، به صورت همزمان توسط همه‌ی اعضای تیم ایجاد در گروه، در یک مخزن کد (repository) در Github دنبال شود.
- در پروژه‌ی خود از فایل .gitignore استفاده کنید.
- نیاز است تا حداقل ۲۰ commit معنا‌دار در فرآیند پیاده‌سازی نرم‌افزار وجود داشته باشد. منظور از معناداری commit ها، این است که اتفاق مشخصی در فرآیند ایجاد رخ داده باشد.
- لازم است برای مدیریت بهتر ایجاد نرم‌افزار خود از حداقل سه شاخه‌ی معنا‌دار استفاده کرده باشید. منظور از معناداری شاخه‌ها، نام‌گذاری مناسب شاخه و هم‌چنین، مرتبط‌بودن اتفاقات رخ‌داده در فرآیند ایجاد نرم‌افزار است؛ برای مثال شاخه dev و یا feature هر کدام با غرض‌های متفاوتی ایجاد می‌شوند و یا شاخه hotfix برای برطرف‌کردن بعضی باگ‌های خاص در نرم‌افزار به‌کار می‌رود.
- حداقل دو conflict در فرآیند پیاده‌سازی برطرف کنید. این conflict ها می‌تواند در یک شاخه یا هنگام ادغام دو شاخه رخ دهد.
- با اعمال محدودیت در مخزن خود در Github، شاخه‌ی main پروژه خود را محافظت کنید؛ به صورتی که تنها از طریق pull request امکان ادغام با شاخه‌ی main را داشته باشید.
- ‌ضروری است شاخه‌ها را به درستی با شاخه‌ی main و یا دیگر شاخه‌های مرتبط ادغام (merge) کنید. این کار را از طریق pull request انجام دهید.
- گزارشی از جزئیات پیاده‌سازی مراحل فوق را با فرمت markdown در فایل README پروژه بنویسید.

## پرسش‌ها
علاوه بر گزارش آزمایش، پاسخ سوالات زیر را هم داخل فایل README بنویسید:
1. پوشه‌ی .git چیست؟ چه اطلاعاتی در آن ذخیره می‌شود؟ با چه دستوری ساخته می‌شود؟
2. منظور از atomic بودن در atomic commit و atomic pull-request چیست؟
3. تفاوت دستورهای fetch و pull و merge و rebase و cherry-pick را بیان کنید.
4. تفاوت دستورهای reset و revert و restore و switch و checkout را بیان کنید.
5. منظور از stage یا همان index چیست؟ دستور stash چه کاری را انجام می‌دهد؟
6. مفهوم snapshot به چه معناست؟ ارتباط آن با commit چیست؟ (راهنمایی: [لینک](https://github.blog/2020-12-17-commits-are-snapshots-not-diffs/))
7. تفاوت‌های local repository و remote repository چیست؟

## نحوه ارسال آزمایش:
آدرس مخزن پروژه خود را ارسال کنید. توجه کنید که مخزن شما عمومی (public) باشد.

